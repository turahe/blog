---
title: Serat Kalatidha
date: '2023-10-04'
tags: ['serat', 'jawa']
draft: false
summary: Serat Kalatidha iku anggitane Raden Ngabehi Rangga Warsita, saka Kraton Surakarta.
---

Serat Kalatidha iku anggitane Raden Ngabehi Rangga Warsita, saka Kraton Surakarta.
Serat Kalatidha utawa Kalabendu kalebu serat kang kondhang.
Serat Kalatidha uga diarani  serat Jaman Edan.

**Kalatidha**: kala -> wektu, tidha -> mangu-mangu (ragu-ragu): jaman kang kebak rasa mangu-mangu

**Kalabendu**: kala -> wektu, bendu(bebendu) â†’ paukuman: jaman nalika negara nampa paukuman/pacoban saka Gusti.

Diarani serat kalabendu, amarga isine nerangake kahanan nalika manungsa wis ora bisa ngendhaleni hawa nepsune.
Serat Kalatidha kalebu serat kondhang amarga:

1. Basane apik tur endah manawa diwaca utawa ditembangake.
2. Isine mentes, tansah cocog  yen dadi pasinaon ing saben wektu. Isine filsafat, pitutur, ajaran tumrap manungsa urip ing ngalam donya.
3. Mujudake panjangka/ramalan jaman sing bakal kelakon.

## SINOM

Amenangi jaman edan,\
ewuh aya ing pambudi,\
melu edan ora tahan,\
yen tan melu anglakoni,\
boya kaduman melik,\
kaliren wekasanipun,\
dilalah karsa Allah,\
begja-begjane kang lali,\
luwih begja kang eling lawan waspada.

Ratune ratu utama,\
patihe patih linuwih,\
pra nayaka tyas raharja,\
panekare becik-becik,\
parandene tan dadi,\
paliyasing kalabendu,\
malah mangkin andadra,\
rubeda kang ngreribedi,\
beda-beda ardane wong sanegara.

> ### Gancarane:
>
> 1. Urip ing jaman edan sarwa pakewuh, arep  melu edan ora kepenak ing ati, yen ora melu ombyaking jaman ora oleh apa-apa, wusanane ngelih/kaliren, wis dadi kersane Kang Maha Kuwasa, Sanajan wong kang lali iku bisa seneng/kepenak nanging luwih begja kang tansah eling lan ngati-ati.
> 2. Ratune apik,Patihe apik, para nayaka praja becik-becik, para warga kang dadi panutan ya becik ,nanging kabeh iku mau ora bisa ndadekake kahanan saya apik. Amarga saka dayane jaman kala bendu. Pacoban/bebendu saya akeh, saben wong beda-beda kekarepan lan panemune.


## SERAT KALATIDHA

Salah satu karya besar dari RADEN Mas Ngabehi Ronggowarsito, Serat Kalatidha yang berisi gambaran zaman penjajahan yang disebut "zaman edan".Lahir pada 15 Maret 1802 dengan nama asli Bagus Burham. Ayahnya seorang carik Kadipaten Anom yang bernama Raden Mas Pajangswara. Ibunya Raden Ayu Pajangswara merupakan keturunan ke-9 Sultan Trenggono dari Demak.Pada 24 Desember 1873, meninggal dunia dengan tenteram. Tempat peristirahatan terakhirnya terletak di Palar, sebuah desa kecil di wilayah Klaten.

Mangkya darajating praja\
Kawuryan wus sunyaruri\
Rurah pangrehing ukara\
Karana tanpa palupi\
Atilar silastuti\
Sujana sarjana kelu\
Kalulun kala tida\
Tidhem tandhaning dumadi Ratune ratu utama


Ratune ratu utama\
Patihe patih linuwih\
Pra nayaka tyas raharja\
Panekare becik-becik\
Paranedene tan dadi\
Paliyasing Kala Bendu\
Mandar mangkin andadra\
Rubeda angrebedi\
Beda-beda ardaning wong saknegara


Katetangi tangisira\
Sira sang paramengkawi\
Kawileting tyas duhkita\
Katamen ing ren wirangi\
Dening upaya sandi\
Sumaruna angrawung\
Mangimur manuhara\
Met pamrih melik pakolih\
Temah suka ing karsa tanpa wiweka\



Dasar karoban pawarta\
Bebaratun ujar lamis\
Pinudya dadya pangarsa\
Wekasan malah kawuri\
Yan pinikir sayekti\
Mundhak apa aneng ngayun\
Andhedher kaluputan\
Siniraman banyu lali\
Lamun tuwuh dadi kekembanging beka


Ujaring panitisastra\
Awewarah asung peling\
Ing jaman keneng musibat\
Wong ambeg jatmika kontit\
Mengkono yen niteni\
Pedah apa amituhu\
Pawarta lolawara\
Mundhuk angreranta ati\
Angurbaya angiket cariteng kuna



Keni kinarta darsana\
Panglimbang ala lan becik\
Sayekti akeh kewala\
Lelakon kang dadi tamsil\
Masalahing ngaurip\
Wahaninira tinemu\
Temahan anarima\
Mupus pepesthening takdir\
Puluh-Puluh anglakoni kaelokan



Amenangi jaman edan\
Ewuh aya ing pambudi\
Milu edan nora tahan\
Yen tan milu anglakoni\
Boya kaduman melik\
Kaliren wekasanipun\
Ndilalah karsa Allah\
Begja-begjane kang lali\
Luwih begja kang eling lawan waspada\


Semono iku bebasan\
Padu-padune kepengin\
Enggih mekoten man Doblang\
Bener ingkang angarani\
Nanging sajroning batin\
Sejatine nyamut-nyamut\
Wis tuwa arep apa\
Muhung mahas ing asepi\
Supayantuk pangaksamaning Hyang Suksma\




Beda lan kang wus santosa\
Kinarilah ing Hyang Widhi\
Satiba malanganeya\
Tan susah ngupaya kasil\
Saking mangunah prapti\
Pangeran paring pitulung\
Marga samaning titah\
Rupa sabarang pakolih\
Parandene maksih taberi ikhtiyar\



Sakadare linakonan\
Mung tumindak mara ati\
Angger tan dadi prakara\
Karana riwayat muni\
Ikhtiyar iku yekti\
Pamilihing reh rahayu\
Sinambi budidaya\
Kanthi awas lawan eling\
Kanti kaesthi antuka parmaning Suksma



Ya Allah ya Rasulullah\
Kang sipat murah lan asih\
Mugi-mugi aparinga\
Pitulung ingkang martani\
Ing alam awal akhir\
Dumununging gesang ulun\
Mangkya sampun awredha\
Ing wekasan kadi pundi\
Mula mugi wontena pitulung Tuwan




Sageda sabar santosa\
Mati sajroning ngaurip\
Kalis ing reh aruraha\
Murka angkara sumingkir\
Tarlen meleng malat sih\
Sanityaseng tyas mematuh\
Badharing sapudhendha\
Antuk mayar sawetawis\
Borong angga sawarga mesi martaya


